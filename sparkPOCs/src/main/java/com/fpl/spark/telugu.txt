ఓ సంస్థ తయారు చేసిన టాల్కం పౌడర్‌ వాడటం వల్లే తనకు అండాశయ క్యాన్సర్‌ వచ్చిందని ఓ మహిళ వేసిన పిటిషన్‌కు కోర్టు 70మిలియన్‌ డాలర్లు పరిహారం చెల్లించాల్సిందిగా తీర్పు ఇచ్చింది. వివరాల్లోకి వెళితే... కాలిఫోర్నియాకు చెందిన ఓ మహిళ తనకు వచ్చిన అండాశయ క్యాన్సర్‌కు ప్రముఖ సంస్థ తయారు చేసిన బేబీ పౌడర్‌ కారణమని కేసు వేసింది. దీనిపై విచారణ చేపట్టిన అనంతరం బాధిత మహిళకు 70మిలియన్‌ డాలర్లు చెల్లించాల్సిందిగా సంస్థను ఆదేశించింది. అండాశయ క్యాన్సర్‌ కారణాలు ఏమైనప్పటికీ కోర్టు వాటిని తోసిపుచ్చింది. దీంతో బాధితురాలికి మొత్తం సొమ్మును పరిహారంగా చెల్లించాలని పేర్కొంది. కోర్టు తీర్పుపై పౌడర్‌ ఉత్పత్తి సంస్థ నుంచి ఎలాంటి స్పందన లేదు. ఇప్పటి వరకు అమెరికా సంయుక్త రాష్ట్రాలకు చెందిన పలువురు ఇదే విషయమై కోర్టును ఆశ్రయించినట్టు సమాచారం